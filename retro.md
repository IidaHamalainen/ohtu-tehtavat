## Start, Stop, Continue, More of, Less of Wheel


Tässä retrotekniikassa kerätään osallistujien huomioita viiteen eri kategoriaan: mitä pitäisi aloittaa, mitä pitäisi lopettaa, 
mitä halutaan jatkaa, mitä tehdään vähemmän ja mitä tehdään enemmän. Osallistujat kirjoittavat huomionsa kunkin kategorian alle ja 
lopuksi käydään yhdessä läpi jokainen kategoria ja keskustellaan miten toimintaa voi muuttaa seuraavassa sprintissä paremmaksi.

**Omia kokemuksia:** 
Itse olen eräässä suuressa yrityksessä työskennellessäni osallitunut tällä Aloita, Lopeta, Jatka tekniikalla pidettyihin retroihin useamman 
kerran projektien loputtua. Erona edellä kuvailtuun meillä ei retroissa ole ollut More of ja Less of vaihtoehtoja, mutta niitä koskevat asiat ovat kyllä 
luontevasti ryhmittyneet aloita ja lopeta- kategorioiden alle. Retrot ovat olleet vaihtelevan kokoisissa ryhmissä, joten olen päässy kokeilemaan sekä pienen 
porukan perusmallia että isommalla porukalla retrospectivewikissäkin kuvailtua variaatiota. Tällöin porukka on jaettu pienempiin ryhmiin, joista jokainen keskittyy
yhteen projektin osa-alueeseen. Oma havaintoni on että ihmisten huomiot vaihtelevat hyvin laajoista hyvin tarkasti määriteltyihin, joten lopussa oleva 
keskusteluvaihe saattaa kestää pidempään kuin on suunniteltukaan ja eksyä liian yksityiskohtaiseksi tilanteeseen nähden.

Yleisenä huomiona olen tosin kokenut retrojen hyödyn nykyisessä (ei-koodaus) työssäni varsin vähäiseksi. 
Asiat joista on keskusteltu ovat harvoin pelkästään päätöksellä muutettavissa koska niihin vaikuttaa paljon tiimin ulkopuolelta tulevat asiat. 
Samat aiheet kuten kiire tuntuvat myös nousevan uudestaan ja uudestaan esiin. Yksi ongelma on se, että tarkkoja toimenpiteitä tilanteen parantamiseksi ei ole 
tai kukaan ei halua tai ehdi ottaa asiaa työlistalleen, sekä aihealueiden laajuus. Retrot ovatkin tuntuneet enemmän yhteiseltä projektin päättämistilaisuudelta. 
Täysin hyödyttömiä ne eivät ole olleet, sillä niistä saa vähintään katsauksen siihen miten projekti ihmisten mielestä on mennyt ja yleensä löytyy asioita
joihin yksittäiset ihmisetkin voivat omalta osaltaan kiinnittää huomiota jatkossa.

[Lähde Agile Retrospective Resource Wiki](http://retrospectivewiki.org/index.php?title=Start,_Stop,_Continue,_More_of,_Less_of_Wheel)
