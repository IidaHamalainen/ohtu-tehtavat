## Referaatti Lean Primer- artikkelista

Craig Larmanin ja Bas Vodden (2009) Lean Primer- artikkeli esittelee Toyotan mallin mukaisen lean-ajattelun perusteita.
Larman ja Vodde nostavat heti alkuun esille Leanin kaksi tärkeintä perupilaria, jotka ovat ihmisten kunnioittaminen ja jatkuva parantaminen. 
He painottavat myös että välineet (tools) eivät tee leania. Ihmisten kunnioittamisen piireteitä ovat se että johtajat toimivat opettajina tai valmentajina ja 
ohjaavat työntekijöitä itsenäisessä ajattelussa ja lean-ajattelumallissa. Ihmisten kehittäminen on tärkeää, ja se että työntekijät itse päättävät tavoista parantaa
omaa työtään. Larmanin ja Vodden mukaan esimiesten tulee noudattaa “go see”- toimintatapaa, eli heidän tulee itse mennä katsomaan ja oppimaan käytännön töitä, 
jotta he voivat ymmärtää työympäristöä ja sitä miten vähentää hukkaa siellä tai puuttua ongelmakohtiin.

Toinen peruspilari on jatkuva parantaminen eli Kaizen. Kaizen sisältää paitsi oman työn kehittämistä, myös parempien toimintatapojen etsimistä ja 
kokeiluja hukan vähentämiseksi. Yhtenä tapana löytää juurisyitä hukalla on kysyä viisi kertaa “Miksi?”. Hukkaa ovat aika tai toimet jotka eivät kasvata arvoa,
esimerkiksi odottaminen, ylituotanto, ylimääräiset ominaisuudet, keskeneräinen työ, ja keskeytykset. Eräs toimi hukan vähentämiseksi on myös pull system, jossa
ei tehdä tavaroita tai toimia ennen kuin saadaa signaali asiakkaalta, jolloin ei synny turhaa varastoa.

Larman ja Vodde esittelevät yllä mainittujen lisäksi monia muita tapoja vähentää hukkaa ja löytää lean-ajattelumalli, mutta muistuttavat vielä
lopuksi että lean ei synny työvälineillä vaan on koko organisaation laajuinen ihmisten kunnioittamisen ja jatkuvan parantamisen peruspilareilla 
lepäävä systeemi, joka voi vaatia vuosia toteutua.
